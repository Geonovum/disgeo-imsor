## Context: overzicht van het DisGeo modelleerwerk

Resultaten voor deze opdracht zijn op te splitsen in een algemeen deel en een inhoudelijk deel. 

### Modelleerprincipes, begrippenkader, samenvatting/documentatie

1. Modelleerprincipes 
De modelleerprinicpes zijn in een apart [document](https://geonovum.github.io/disgeo-imsor/modelleerprincipes/) vastgelegd. Dit is een levend document, wat inhoudt dat deze niet statisch zijn maar als gedurende de ontwikkeling blijkt dat de principes moeten worden bijgesteld of aangevuld, dit moegelijk moet zijn. 
2. Begrippenkader 
De begrippen die in [[EMSO]] zijn gedefinieerd zijn vastgelegd in een [on-line systeem voor het definiÃ«ren en relateren van begrippen](https://begrippen.geostandaarden.nl/sor/nl/). Ook dit is een levend document. Het kan wordne aangevuld met begrippen die gedurende de ontwikkeling van belang blijken. Ook kunnen (definities van) begrippen uit [[EMSO]] worden aangescherpt op basis van gesprekken met het werkveld en afstemming met de klankbordgroep Inhoud van de SOR.
3. Generieke onderwerpen, fundamenten voor de modellering.
De SOR zal componentgewijs worden ontwikkeld. Voor elke component is het belangrijk dat er op dezelfde wijze bepaalde gezichtspunten wordne ontwikkeld. Daarom is vooruitlopend op de modellering per component er voor gekozen om uitspraken te doen voor een aantal generieke onderwerpen. Deze uitspraken vormen een fundament, maar het is belangrijk om te duiden dat pas bij het modelleren van componenten dit mede op basis van de daarbij naar voren komende gebruikersbehoeften dit scherp kan worden bepaald. 
Deze generieke onderwerpen worden in dit levend document beschreven. Er is daarbij dankbaar gebruik gemaakt van een aantal experts van (semi-) overheidsorganisaties en het bedrijfsleven. Het gaat om de volgende onderwerpen:
- Historie 
- Levensloop
- Metadata
- Kwaliteit
- Waardelijsten
- Identificatie
- Geometrie  *(wordt in 2022 beschreven)*

### Informatiemodel + gegevenscatalogus en publicatiestandaarden
Het informatiemodel zelf, plus een daaruit gegenereerde gegevenscatalogus en gegenereerde implementatiebestanden, is nog in een vroeg stadium van ontwikkeling. De oplevering hiervan is afhankelijk van verkregen input. Het [[EMSO]] en bijbehorende verkenningen vormden hierbij het uitgangspunt. Dit document bevat functionele eisen en beschrijft op hoofdlijnen wat de scope van de SOR zou moeten zijn. Echter is voor de oplevering van een bruikbaar model in het kader van de SOR meer input nodig. Deze input kan verkregen worden op twee manieren:

- Scope documenten: Deze documenten (+ backlog) bevatten een expliciete afbakening per onderwerp, met voldoende details, informatie over stakeholders en duidelijke scope. Dit biedt handvatten om het onderwerp in een doelgericht model te vertalen. 
- Experimenten/High5s: Het [[EMSO]] schetst een toekomstbeeld, maar deze is alsnog afhankelijk van bestaande bronnen en modellen. Om deze reden lopen transitiekeuzes en eindkeuzes met betrekking tot de inhoud nog door elkaar. Het blijkt lastig deze zuiver van elkaar te scheiden, aangezien eindkeuzes ook deels het gevolg zijn van huidige mogelijkheden. Vanuit expertmeetings en overleggen is gebleken dat er meer inzicht nodig is in de mate waarin aan bepaalde eisen voldaan kan of moet worden middels de modellering. Deze inzichten kunnen vervolgens ingezet worden om betere afwegingen te maken in de keuzes, hetgeen weer impact heeft op de inhoud van het model. Om te beproeven of (en in welke mate) datgeen wat wordt beschreven daadwerkelijk te realiseren is, worden tests of high5s uitgevoerd.

1. Modellering per onderdeel (in ontwikkeling):
- thema Gebouwen (high5 in uitvoering, zie [Lessons Learned](https://geonovum.github.io/disgeo-demo-3a/))
- thema Groen
- thema Water
- thema Wegen/Netwerken
- thema Registratief
  - Subthema Bestuurlijke gebieden ([scope document](https://geonovum.github.io/disgeo-scope/bestuurlijkegebieden/) en [backlog](https://github.com/Geonovum/disgeo-backlog/issues) in ontwikkeling)
- thema Geografisch
