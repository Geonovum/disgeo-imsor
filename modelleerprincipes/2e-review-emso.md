WAAR | WAT | OPLOSSINGSRICHTING 
-----|-----|-------------------
Algemeen | Verwijzingen naar standaarden en   andere documenten zijn niet netjes en consequent opgenomen. Verwijzingen naar   documenten kunnen met ReSpec heel netjes worden opgenomen in een   bibliografie. ReSpec heeft zelf al een hele bibliografische database voor   standaarden, SpecRef, die je kunt vinden via de ReSpec knop rechtsboven in   het document. | Verwijs naar entries uit SpecRef   tussen dubbele blokhaken bv [[iso-19107-2003]] en neem voor wat ontbreekt in   SpecRef een bibliografie op in config.js. Verwijs naar entries in SpecRef /   de eigen bibliografie ipv links in de tekst te zetten. ReSpec neemt automatisch   de bibliografie op van alle documenten waarnaar verwezen is, achterin het   document. Verschillende mensen bij Geonovum kunnen hierbij helpen. 
1.4|De term begrip wordt hier geintroduceerd, maar niet gedefinieerd. Wat is een begrip? Op sommige plekken lijkt begrip synoniem met objecttype? Is dat zo? Zo niet, hoe is het anders? (Note: in andere omgevingen wordt de term begrip meestal gebruikt voor de combinatie van concept, term en definitie. Dit is veel breder en abstracter dan een objecttype.)|Definieer duidelijk wat hier bedoelt wordt met begrip, en gebruik het consequent in de rest van het document. Wanneer het synoniem is van objecttype, kies dan 1 van de termen.
| 2.4.2 | 'overlap van verschillende   objecttypen': Hier worden objecttypen, objecten en hun geometrische   representatie door elkaar gehaald.| Vervangen door 'overlap van de   geometrische representatie van verschillende objecttypen'.
| 2.4.4 | Verduidelijken: het gaat hier   (vermoeden we) om de levensloop van de objecten in de werkelijkheid.| De tekst zou in deze paragraaf   kunnen worden verduidelijkt door het onderscheid tussen object in de   werkelijkheid en informatieobject in de registratie te hanteren. Bv. 'of een   object als zodanig nog bestaat' gaat over het object in de werkelijkheid; 'objecten   worden niet afgevoerd' gaat over informatieobjecten in de registratie.
2.5.2 | Link ''Begrippen in de SOR'' bestaat niet |                         
3.1.1| De term 'informatie-object'   wordt hier geintroduceerd, maar niet gedefinieerd. Gezien het in 3.1 gaat   over identificatie van objecten lijkt dat hier ook hetgeen bedoeld wordt.| De term 'informatie-object' hier   vervangen door een gedefinieerde passende term.
3.1.1 | Onduidelijk wat 'Van belang is   dat de objectidentificatie niet betekenisvol geïnterpreteerd mag worden.'   betekent.| Helder definieren en wellicht   duiden met een voorbeeld.  
3.1.3|Ik had in het ontwerpprincipe 'Een objectidentificatie van de SOR kent een functionele versie' het woord versie bij eerste lezing verkeerd geinterpreteerd.|Gebruik het woord variant i.p.v. versie.
3.1.4|Het ontwerpprincipe 'Indien uitgifte van de identificatie aan een object eerder plaats vindt dan het object in de SOR ontstaat neemt de SOR deze identificatie over' is tegenstrijdig met de ontwerpprincipes uit 3.1.3 (LEVENSLOOP)| Duidelijkheid geven of een obejctidentificatie wel of niet kan ontstaan buiten de SOR
3.2.5 | "als iets in de werkelijkheid zowel een reel voorkomen heeft als een functie, dan moet de geometrie van het functionele object afgeleid worden van het reële" - wat wordt hier bedoeld met 'iets'? In de registratie wordt gesproken over reële en virtuele object(typen), niet voorkomen. | Verduidelijken
3.2.4 | 'dataobjecten' is onduidelijk. Het gaat hier om de geometrische representatie van objecten. | Verduidelijken
3.4.1 | Verschillende soorten statussen worden door elkaar gehaald. 'inOnderzoek' zegt iets over een specifiek gegeven; 'optioneel' zegt iets over een klasse van gegevens. Het lijkt me niet nodig om bij elke instantie van een Bak te gaan aangeven dat deze optioneel is. | Onderscheid maken tussen statussen van individuele object enerzijds en hun eigenschappen en van objecttypen en hun gegevens anderszijds.
3.5.2|Registreren van tijdslijn registratie komt niet helemaal overeen met NEN3610. Hier wordt gesteld:<br>'De tijdlijn registratie gebruikt uitsluitend het attribuut tijdstipRegistratie. Immers het gaat om het vastleggen van het moment (timestamp van de computer) waarop het betreffende attribuut is geregistreerd, zodat deze beschikbaar kwam voor gebruik. Het in de praktijk ook gebruikte attribuut eindeRegistratie wordt in dit semantisch model niet gebruikt.'<br>In NEN3610 wordt eindRegistratie wel gebruikt.| Hier vindt een stuk informatiemodellering plaatst die er mijns inziens niet thuishoort. In het informatiemodel kan worden bepaald hoe de functionele eis het beste kan worden ingevuld.
3.4.3 | Of de bronverwijzing wordt vastgelegd aan de hand van een waardelijst of op een andere manier wordt in het informatiemodel bepaald. Een waardelijst biedt bijvoorbeeld geen aanknopingspunt voor gestandaardiseerde gedetailleerde herkomstbeschrijvingen. | 'aan de hand van een waardelijst' en 'op deze waardelijst' verwijderen.
3.4.3 | Of het relevant is om de bronhouder te registreren en of er gebruiksautorisaties nodig zijn, moet uit de werkgroep inhoud komen. De informatiemodelleurs kunnen dit niet zelf bepalen. | Vervangen door 'wordt later gespecificeerd'.
3.5.5|Hier wordt aangegeven dat toepassing van historie per attribuut gekozen kan worden per attribuut. Dit lijkt, vergelijkbaar als met de uitzonderingssituatie van een planobject bij levensloop, weer op een optimalisatie die de complexiteit niet verminderd voor afnemers.|Ondersteun maar 1 variant.
3.5.6|In de eerste ter consultatie aangeboden versie van de EMSO bestond een taxonomisch ogend overzicht van hoofdfasen: gepland, bestaand, afwezig, waaronder overige statussen verdeeld konden worden.<br>Dit overzicht is in de nieuwe versie verdwenen. Dat is erg jammer, omdat het typisch aggregaties zijn waarin afnemers geinteresseerd zullen zijn en die interessant zijn voor informatieproducten|Beschrijf van elk van de statussen hoe deze taxonomisch verdeeld kunnen worden, en mogelijk ook uitgebreid kunnen worden.
3.5.6|In **Twee levensfasen op hetzelfde moment**: Hier wordt naast een reguliere aanpak voor het modelleren van levensloop, ook een alternatieve aanpak gepresenteerd. Een uitzondering in een informatiemodel is vrijwel nooit een uitzondering voor gebruikers. Gebruikers moeten immers rekening houden met de uitzonderingssituatie. Hiermee wordt het gebruik doorgaans niet simpeler, maar juist complexer, omdat er rekening gehouden moet worden met 2 mogelijke manieren om iets uit te drukken per object.|Ondersteun maar 1 variant.
5.3.1 | Type ''Fabrieksschoorsteen" lijkt niet een soort gebouw te beschrijven - het wordt een ''kanaal'' genoemd | Definitie herzien
5.3.1|Functies worden vermengd met gebouwtyperingen door onder Woning subtypen Corridorflat en Portiekflat op te nemen.|Functie scheiden van typering op basis van constructievorm.
5.3.5 | Onduidelijke koppeling tussen het begrip en het informatieobject "... toegang geeft tot een object." - geeft een deur echt toegang tot een object? | Definitie herzien
5.3 / 6.2 | Veel begrippen onder lijsten gebruiksdoel/gebruik/type klinken dubbel (ex: kantoorfunctie, kantoor, kantoorruimte), waarbij het lijkt te gaan over dezelfde functie in verschillende contexten | Meer inzicht in hoe de objecttypen in deze secties zich tot elkaar verhouden zou meer duidelijkheid kunnen scheppen
5.6.5 - 5.6.6 | Overlap in de definities: een opslagtank is een ''afgesloten reservoir'', maar is geschikt voor meer dan alleen water - hoe verhouden deze dingen zich dan tot elkaar? | Definitie herzien
6.2.1|Functies worden vermengd met gebouwtyperingen door onder Wonen subtypen op te nemen die typeren op basis van constructievorm.|Functie scheiden van typering op basis van constructievorm.
6.3.11|Een begrip "Kering" met typen "grond" / "water", dit zijn incomplete begripsnamen.|Hernoemen naar "grondkering" en "waterkering". 
7|Het gaat bij bijna alle objecttypen die in dit hoofdstuk beschreven worden, met name om de begrenzing van de gebieden. Echter in de naamgeving van de objecttypen komt dit niet terug. Bijvoorbeeld 'Gemeente': gaat het om het bestuursorgaan, politieke bestuursapparaat, of het gebied dat bestuurd wordt? De definitie wijst op het laatste: 'afgebakend gedeelte van het grondgebied van Nederland'.|In de namen laten terugkomen dat het gaat om gebieden, bv 'Gemeentegrondgebied'. Dit laat ruimte voor andere registraties die met name het bestuursorgaan registreren.
6.1.1|Noem de relatie van de verschillende begrippen in deze paragraaf naar functionele zone anders. 'hyperverbinding' is gewoon een ander (ingewikkelder) woord voor link of relatie.|Geef deze relatie een meer inhoudelijke naam, bv 'heeft functie'. 
6.1.1|Kan Wegverkeerruimte aan alle soorten functionele zones gekoppeld zijn? Vermoedelijk niet.|Wees specifieker.
7.2|Bij Nederlandse territoriale zee, Nederlandse aansluitende zone, Nederlandse exclusieve economische zone, Nederlandse continentaal plat is een kenmerk "landcode" overbodig. Uit de naam blijkt al dat het om Nederland gaat. Bovendien, en dit is belangrijker, Landcode is een kenmerk dat hoort bij het begrip Rijk. Daar kan eventueel een 'ligtIn' relatie naartoe gemodelleerd worden. Maar doe dit niet door een landcode bij deze zones op te nemen.| Schrap Landcode, neem dit zo nodig op bij Rijk en introduceer zo nodig een ligtIn relatie naar Rijk.
8.3, 8.4|Waarom vallen Berg, Dal, en misschien ook Duingebied, onder Landschappelijk gebied en niet onder Reliëf? Ze voldoen aan beide definities. Deze definities zijn dus niet voldoende onderscheidend.|Overweeg Berg, Dal, en evt. Duingebied te verplaatsen naar Reliëfzone. Scherp de definities van Landschappelijk gebied en Reliëfzone aan, of schuif ze in elkaar.
8.4|Reliëfzone: de definitie is niet goed. Deze definitie beschrijft eerder waarom het objecttype in de SOR zit, dan wat het eigenlijk IS: een hoogteverschil in het landschap.|Gebruik als definitie: "een hoogteverschil in het landschap". 