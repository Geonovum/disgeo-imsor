# Definities

Definities

## Conceptueel informatiemodel 

Volgens MIM betreft het conceptueel informatiemodel “de modellering van de werkelijkheid binnen het beschouwde domein”. Het gaat hier om een geabstraheerde representatie van de werkelijkheid. De natuurlijke werkelijkheid ligt ten grondslag aan deze abstractie – dit is de werkelijkheid waarin natuurwetten gelden en waar mensen gebeurtenissen in ervaren. Echter in het kader van dit project, omvat deze abstractie (het universe of discourse) zowel objecten die direct of indirect een geografisch component hebben als objecten die de samenhang tussen registraties bevorderen. Uiteindelijk gaat het dus om de administratieve werkelijkheid, aangezien in een basisregistratie dit een afspiegeling is van de natuurlijke werkelijkheid (bp4mc2). Onder deze administratieve werkelijkheid vallen verschillende soorten informatieobjecten (zowel geo als niet-geo), die nodig zijn voor een samenhangende registratie, vanuit een administratief standpunt. 

Het conceptueel model maakt onderscheid in object(types), hun betekenis, eigenschappen en relaties tot elkaar. In dit model worden alleen de intrinsieke eigenschappen van objecten vastgelegd: datgene wat direct gekoppeld kan worden aan een ‘ding’ in de werkelijkheid. Deze intrinsieke eigenschappen zijn af te leiden uit de huidige registraties. 

## Logisch informatiemodel

Het logisch informatiemodel beschrijft “hoe de, in het conceptuele model onderscheiden, concepten gebruikt worden bij de interactie tussen systemen en hun gebruikers en tussen systemen onderling” [MIM]. Het gaat hier om hoe informatie over de natuurlijke en administratieve werkelijkheid in digitale registraties kan worden opgenomen, op zo’n manier dat uitwisseling van data mogelijk wordt.

## Object
Een object, ook wel fenomeen genoemd, is een ding, een onderwerp van gesprek, in een werkelijkheid (Universe of discourse). Een object bestaat onafhankelijk van informatie. Een object kan beschreven/grepresenteerd worden door verschillende informatieobjecten.

<aside class="note">
  <b>Relatie MIM</b>
  <p>
    Volgens MIM is een object "Een ding, een tastbaar iets, in de werkelijkheid, zoals daarnaar gekeken wordt vanuit een bepaald domein." MIM stelt ook "Met in de werkelijkheid wordt bedoeld dat het om de daadwerkelijke onderwerpen van gesprek gaat, de verzameling van de concrete tastbare dingen waarover we het hebben.", en "'Tastbaar' moet hierbij ruim geïnterpreteerd worden. Het gaat niet alleen om fysiek herkenbare objecten zoals auto's, gebouwen en mensen, ook om zogenaamde virtuele objecten waarover binnen het domein door betrokkenen gecommuniceerd wordt zoals kadastrale percelen, (maatschappelijke) activiteiten en processen."

    Met deze uitleg past de definitie van object nog steeds binnen de definitie van object in MIM.

    Het MIM maakt echter geen scherp onderscheid tussen objecten en informatieobjecten. De reden waarom hier dit onderscheid wel wordt gemaakt is omdat dit onderscheid noodzakelijk is voor het realiseren van samenhangende informatie over verschillende registraties heen.
  </p>
</aside>

## (Geo)Informatieobject

Een informatieobject is een set gegevens over een object. Een informatieobject is meestal een (gegevens)instantie van een objecttype.

Een informatieobject is een set gegevens over een object, zoals daarnaar gekeken wordt vanuit een bepaald domein [MIM]. Het concept 'tastbaar' moet ruim geïnterpreteerd worden, en de standaard spreekt dan ook over fysiek herkenbare objecten en virtuele objecten. Echter, aangezien deze termen een andere betekenis hebben gekregen in oa de NEN3610 (voorstel) en NTA8035, wordt hier liever gesproken over informatieobjecten en geo-informatieobjecten. Als het over objecten en geo-objecten gaat, dan wordt er vanuit de modellering dus gesproken over informatieobjecten en geo-informatieobjecten.

<aside class="issue">
  Pano: Ik denk dat we hier scherper moeten zijn. Object is het onderwerp van het informatieobject.
</aside>

Een informatieobject kan het beste gedefinieerd worden als een "op zichzelf staand geheel van gegevens met een eigen identiteit" [NTA8035] [nog relateren aan MIM definitie?]. 

<aside class="issue">
  Pano: Wat betekent "met een eigen identiteit" precies?
</aside>

Een geo-informatieobject is een informatieobject waarbij op directe of indirecte manier een associatie kan worden gemaakt met een locatie relatief ten opzichte van de aarde. Het is dus een 
"abstractie van een fenomeen in de werkelijkheid" [NEN3610]. Vaak worden directe associaties gecreërd door instanties aan geometrieën te koppelen. Meer over geo-objecten en geometrische representaties is te vinden in de aandachtspunten. Geo-informatieobjecten kunnen onderverdeeld worden in: fysieke objecten, virtuele objecten en functionele objecten.

<aside class="issue">
  Pano: Discussie - Geo-objecten kunnen worden onderverdeeld in fysieke objecten etc., Geo-informatieobjecten niet.
</aside>

## Objecttype
De typering van een groep objecten die binnen een domein relevant zijn en als gelijksoortig worden beschouwd. Daarnaast beschrijft een objecttype hoe een informatieobject over een object samengesteld kan worden binnen een domein.

## Gegeven

Een gegeven is een kennisuitdrukking over een onderwerp. Een gegeven bestaat uit een verwzijzing naar een object (het onderwerp), een kenmerk / eigenschap / predicaat en een waarde. 

<aside class="note">
  <b>Relatie MIM:</b>
  <p>
    Hoewel het MIM geen expliciet construct voor gegeven kent, geeft het wel een definitie: "De betekenisvolle formulering van een waargenomen feit, waaraan een waarde kan worden toegekend". Daarnaast wordt gesteld: "Gegevens zijn de objectief waarneembare neerslag of registratie van feiten op een bepaald medium, zodanig dat deze gegevens uitgewisseld en voor langere tijd bewaard kunnen worden. Dat kan op papier, in digitale vorm, et cetera. Met deze gegevens wordt een model (een selectief deel dus) van de werkelijkheid vastgelegd in de tijd."

    Hoewel de formulering scherpte mist, is de definitie in essentie gelijk aan de definitie die hier wordt gehanteerd. 
  </p>
</aside>

## Directe eigenschap

Directe eigenschappen zijn relevant in de kader van informatieobjecten. Wanneer de individuele gegevens in een informatieobject direct over hetzelfde onderwerp (het object) gaan, dan spreken we van directe eigenschappen. Het is niet altijd zo dat er alleen gebruik gemaakt wordt van directe eigenschappen in een informatieobject. Denk aan metadata, of samenvoeging van gegevens over verwante objecten zonder eigen identificatie in een informatieobject.

<aside class="note">
  TODO aanvullen
</aside>

## Metadata

In de Richtlijn Metagegevens Overheidsinformatie wordt metadata omschreven als: "Gegevens over informatieobjecten. Zij maken het mogelijk informatieobjecten te vinden, uit te wisselen en te beheren". 

In een samenhangende objectenregistratie laat dit echter ruimte open voor interpretatie, zie verdere discussie in de aandachtspunten. 

## Samenhang
Samenhang valt uiteen in twee vormen. Relaties tussen verschillende objecten en het combineren van verschillende informatieobjecten over hetzelfde object vanuit verschillende registraties.
