# Analyse en vergelijking van de metamodellen van MIM 1.1, NEN3610:2020 en NTA8035

[MIM 1.1](https://docs.geostandaarden.nl/mim/mim/) en NEN3610 (de nieuwe versie die nu, in 2020 in ontwikkeling is) zijn voor het informatiemodel van de Samenhangende Objectregistratie (SOR) uitgangspunten waar we ons aan moeten houden. NTA8035 moeten we zo veel als mogelijk volgen. Daarom is het nodig om deze drie standaarden met elkaar te vergelijken.

Waar er verschillen zijn, die voor ons bij het modelleren binnen DisGeo problemen of onduidelijkheden opleveren, maken we (zoveel mogelijk in overleg met vertegenwoordigers van MIM/NEN3610/NTA8035) beargumenteerde keuzes over hoe hier mee om te gaan in het IMSOR. Deze keuzes worden uiteindelijk opgenomen in onze [modelleerprincipes](https://geonovum.github.io/disgeo-imsor/modelleerprincipes). 

Een aantal verschillen die we na een quick-scan geconstateerd hebben:

- MIM maakt onderscheid tussen (abstracte) concepten enerzijds en klassen van dingen anderszijds, terwijl NTA dat niet doet. We kunnen niet SKOS toepassen zoals NTA dat doet.
- NTA heeft een toplevel model, MIM niet.
- Bij NEN lijkt een fysiek object te worden gelijkgesteld met zijn geometrische representatie, bij NTA niet.

Als eerste stap hebben we de gebruikte terminologie in de drie standaarden vergeleken. Het resultaat van deze vergelijking volgt hieronder. 

## Vergelijking van terminologie

De volgende afkortingen worden gebruikt:

* **N** = niet gebruikt
* **Z** = gebruikt zonder duidelijke definitie

### Werkwijze

De terminologie van de drie standaarden wordt hieronder vergeleken. Daarbij is een opdeling gemaakt in

* [Terminologie van concepten en objecten](#terminologie-van-concepten-en-objecten)
* [Terminologie van kenmerken](#terminologie-van-kenmerken)
* [Terminologie van klasses, typen en verzamelingen](#terminologie-van-klasses-typen-en-verzamelingen)
* [Terminologie van gegevens en modellen](#terminologie-van-gegevens-en-modellen)


### Terminologie van concepten en objecten

| Term | MIM | NEN3610:2020 | NTA8035 | Opmerking |
|:-----|:----|:-------------|:--------|-----------|
| term | **Z** | **Z** | fysieke tekenreeks die wordt gebruikt om een concept of individueel object te duiden in één of meerdere talen                | |
| begrip | **Z** | **N** | De gedachte aan iets uit de werkelijkheid           | |
| concept | **Z** | **Z**<br>- een concept wordt benoemd door een term en krijgt betekenis door middel van een definitie<br>- de betekenis van een concept overlapt niet met andere concepten. Als er meerdere termen zijn voor een concept dan worden die als synoniemen opgenomen.<br>- in een sectormodel kunnen inwinningsregels om de inwinning van de locatie van een concept te definieren als extra informatie worden opgenomen | Een concept is min of meer synoniem met de term ‘begrip’. Het betreft de mentale voorstelling van ‘iets uit de werkelijkheid’.<br>[...] Belangrijk kenmerk van een Concept is dat het kan worden geïnstantieerd. Dat betekent dat er een classificatierelatie moet kunnen bestaan tussen een Individu en een Concept. | |
| object | Een ding, een tastbaar iets, in de werkelijkheid, zoals daarnaar gekeken wordt vanuit een bepaald domein. | Een fenomeen in de werkelijkheid. | **Z**<br>- Een eigennaam verwijst naar een (concept van) een individueel object | - in NTA8035 lijkt _object_ een synoniem met _ding_ en _begrip_ en _concept_. MIM lijkt aan deze termen verschillende definities te koppelen. |
| geo-object | **N** | abstractie van een fenomeen in de werkelijkheid dat direct of indirect is geassocieerd met een locatie relatief ten opzichte van de aarde (bijvoorbeeld ten opzichte van het aardoppervlak)<br><br>[...] koppeling van geo-informatie maakt van een object een geo-object | **N** | - volgens NEN3610:2020 is een object alleen een geo-object als er geoinformatie aan "gekoppeld" is. Een gebouw waar voor geen geo-informatie bestaat is dus geen geo-object. |
| reëel object | **N** | _Geo-object_ waarvan het fenomeen in de werkelijkheid tastbaar, zichtbaar en begrensd aanwezig is | **N**<br>Maar er bestaat geen enkel ding waarvan men zonder context betekenisvol kan zeggen: “Kijk, dit is het gebouw.” Men kan alleen maar een reëel exemplaar aanwijzen en daarvan zeggen: “Kijk, dit is een gebouw”, wat eigenlijk wil zeggen: “Kijk, dit is een voorbeeld van een gebouw.” | - fysiek en reëel lijken synoniemen van elkaar|
| fysiek object | **N**<br>-Definitie object [...] Het gaat niet alleen om fysiek herkenbare objecten zoals auto’s, gebouwen en mensen [...] | Een fysiek object deelt de ruimte fysiek op en sluit daarmee andere fysieke objecten uit op die locatie: de ruimtelijke manifestatie is exclusief. Fysieke objecten zijn tastbaar en worden gekenmerkt door hun fysiek voorkomen doormiddelen van materialen en of constructie. | Een [fysiek object] is iets dat bestaat of zou kunnen bestaan in ruimte en tijd, een manifestatie en een afbakening van materie en/of energie vormt en waarneembaar is door de zintuigen. Een fysiek object kan activiteiten uitvoeren en kan ook worden getransformeerd door activiteiten.<br><br>[...] Een zelfde fysiek object kan zowel _virtueel_ bestaan, bijvoorbeeld op een tekening of in de vorm van een digitaal model, en in de werkelijke wereld (geconstrueerd en in gebruik). Het betreft hier de verschillende _levenscycli_ waarin een object kan verkeren. | - onduidelijk wat er in de NTA8035 bescrhijving wordt bedoeld met _virtueel_. |
| virtueel object | Definitie object [...] Het gaat niet alleen om fysiek herkenbare objecten zoals auto’s, gebouwen en mensen, ook om zogenaamde virtuele objecten waarover binnen het domein door betrokkenen gecommuniceerd wordt zoals kadastrale percelen, (maatschappelijke) activiteiten en processen. | Geo-object waarvan geen tastbaar, zichtbaar en begrensd fenomeen in de werkelijkheid aanwezig is, maar die slechts in abstracte en/of geregistreerde vorm bestaat. | **N** | - definitie van virtueel object uit MIM en NEN3610:2020 lijkt overeen te komen met de definitie van immaterieel object in NTA8035 |
| immaterieel object | **N** | **N** | De voorbeelden van het Catshuis en het begrip ‘gebouw’ suggereren dat het bij ‘dingen’ altijd om fysieke en materiële objecten zou gaan. Dat is echter niet zo.<br>De werkelijkheid bestaat immers uit meer zaken dan alleen fysieke objecten. Ook activiteiten en immateriële zaken horen daartoe.<br>Pinkpop bijvoorbeeld is geen fysiek object maar een evenement. Hetzelfde geldt voor Koningsdag. Ook dit is een evenement. Op kleinere schaal geldt dat voor ‘het bakken van een pizza’ en het ‘kappen van een boom’. Dit zullen we niet zo snel evenementen noemen en eerder activiteiten. Maar dat is slechts een schaalverschil, geen wezenlijk verschil. Het is als het verschil tussen stad en dorp.<br>Ook hier speelt het onderscheid tussen individuen en typen. Koningsdag 2019 is immers niet hetzelfde als Koningsdag 2018 en Koningsdag 2017. Dit zijn individuele evenementen die allemaal instanties van het type Koningsdag zijn.<br>Ook hier kunnen subklassen en superklassen worden gevormd. Koningsdag, Koninginnedag, Bevrijdingsdag, 1e Paasdag, enz. zijn allemaal subtypen van Feestdag.<br>‘Dingen in de werkelijkheid’ kunnen ook immaterieel zijn.<br><br>VOORBEELD Een kadastraal perceel is weliswaar een ruimtelijk gebied, maar het bezit geen materiële kenmerken. Het is een gebied waarop één of meer zakelijke rechten rusten. Een zakelijk recht (vruchtgebruik, hypotheek, enz.) is echter immaterieel.<br><br>Een topografisch perceel als grasland is daarentegen materieel. Het kenmerk waardoor het een ruimtelijke eenheid is (gras), is immers een materieel iets. | |
| functioneel object | **N** | Object met een specifieke functie<br><br>Een functie wordt gerealiseerd door een ruimte en/of door (delen van) reële objecten. In één zelfde ruimte kunnen meerdere functies gerealiseerd worden. Functie-objecten sluiten elkaar dus niet uit. In een 2d representatie leidt dat tot overlappende vlakken.| **N** | - de NTA noemt wel functioneel fysiek object, maar dat gaat over functies van een fysiek object. |
| informatieobject | **Z** | Een informatieobject kan een _geo-object_ zijn of een object waarbij geo-informatie afwezig of niet van belang is (in dit schema met niet-geo-object aangeduid). Deze norm is alleen normatief voor _geo-objecten_.<br><br> Het toepassingsgebied beperkt zich tot informatieobjecten met informatie over een directe of indirecte locatie ten opzichte van de aarde (geo-informatie).<br> | Een [informatieobject] is een op zichzelf staand geheel van gegevens met een eigen identiteit. [...] Een informatie object betreft een abstract concept dat met behulp van een fysiek object (als ‘drager’) een door zintuigen waarneembare vorm kan aannemen. | - In MIM en NEN3610:2020 lijkt geen onderscheid gemaakt te worden tussen _informatieobject_ en _object_, hoewel dat niet uit de definitie van object blijkt in deze documenten. NTA8035 maakt wel onderscheid tussen _fysieke objecten_ en _informatieobjecten_. |
| individu | **N** | **N** | Onder een [individu] verstaan we een begrip dat overeenkomt met ‘iets aanwijsbaars (of potentieel aanwijsbaars) uit de werkelijkheid’. | - met _individu_ lijkt in NTA8035 hetzelfde bedoeld te worden als _object_ in MIM en NEN3610:2020 |
| individueel ding | **N** | **N** | **Z**<br>- In Den Haag staat het Catshuis. Dit is wat we een ‘individueel ding’ noemen. Van dit Catshuis kunnen mensen zich een voorstelling vormen. Zo’n mentale voorstelling wordt een begrip of concept genoemd. Sommige mensen hebben het Catshuis zelf gezien. Anderen kennen het alleen van een foto. Weer anderen kennen het alleen van naam. Hun voorstellingen van het Catshuis zullen dus onderling verschillen. | - synoniem van individu en ding in NTA8035 |
| fenomeen | **N** | **Z**<br/> de term 'fenomeen' wordt gebruikt om geo-object te definieren als fenomeen in de werkelijkheid. | **N** | Er wordt in NEN3610 ook gesproken van de ruimtelijke dimensies van fenomenen in de werkelijkheid. Maar kijkend naar de taxonomie kunnen geo-objecten, en dus fenomenen, reële objecten of virtuele objecten zijn. Dit klinkt tegenstrijdig, een virtueel object met ruimtelijke dimensies in de werkelijkheid.

### Terminologie van kenmerken

| Term | MIM | NEN3610:2020 | NTA8035 | Opmerking |
|:-----|:----|:-------------|:--------|-----------|
| kenmerk | Z | een eigenschap van een object (in de werkelijkheid) | Z | een NEN3610 kenmerk is dus een eigenschap van een object in de werkelijkheid. In de NTA8035 en in MIM is kenmerk een synoniem voor eigenschap (het wordt op een brede manier gebruikt) |
| eigenschap | Z | Z | Z | in de NEN3610 worden kenmerken, associaties en gedrag gezien als specifieke soorten eigenschappen |
| predicaat | N | Z (in NEN3610-LD) | Z | Staat informeel bekend als 'Property', en wordt gebruikt om een (binaire) relatie aan te geven tussen een subject en een object. In de MIM wordt de term 'predicate' gebruikt in linked data voorbeelden, maar de betekenis ervan wordt verder niet toegelicht |
| attribuut	| Kenmerken van objecten in het informatiemodel zijn attribuutsoorten. Een attribuutsoort is de typering van gelijksoortige gegevens die voor een objecttype van toepassing is. | kenmerk of gegeven van een geo-object, […] typering van gelijksoortige gegevens toegepast bij een geo-object. | Beschrijven intrinsieke kenmerken, en kunnen worden onderverdeeld in: annotaties, door mensen te interpreteren ‘identifiers’, namen, labels, enz., en door computers te interpreteren aspecten. Een attribuut lijkt dus op een relatie maar verbindt nu een individu met een waarde in plaats van een referentie naar een ander individu. | een NEN3610 attribuut is dus een eigenschap van een (geo)object in een model van de werkelijkheid |
| annotatie	| N	| Z | Een specifiek type attribuut, kan worden gebruikt om een willekeurige ‘vrije tekst’ te koppelen aan een bepaalde instantie van een meta-concept. Stel dat men wil zeggen dat over het concept Tuibrug meer informatie is te vinden in een bepaalde publicatie, op een bepaalde internetpagina, of dat men wil zeggen dat de definitie afkomstig is van T. Gerritsen. Al deze informatie kan in de vorm van een Annotatie aan het concept Tuibrug worden gerelateerd. Annotaties zijn bestemd voor menselijke interpretatie. | |
| essentieel attribuut | N | N […] wanneer je een klasse modelleert, je alleen die eigenschappen aan een klasse toevoegt die direct tot deze dingen behoren, ofwel essentiele eigenschappen zijn. (in NEN3610-LD) | een essentiële en oorspronkelijke eigenschap van een concept of individu die niet mag ontbreken, zonder dat het ding ophoudt te zijn wat het is. Dit zou dan een definiërende eigenschap kunnen worden genoemd. Aanvullend bestaan er ook specificerende eigenschappen. | |	
| waarde | Z | Z | Een Waarde is een instantie van een bepaald Waardetype en wordt erdoor geclassificeerd. Een belangrijk verschil tussen een Concept en een Waardetype is dat een (instantie van een) Waardetype geen Toestand kan hebben (of beter: dat de Toestand niet kan veranderen in de tijd), en bij een Concept wel. Een Waardetype is dus een ‘Toestandsloos’ Concept. | |
| relatie |	Verbanden met betekenis, die gelegd zijn tussen modelelementen van het type objecttype naar het type objecttype, of van een gegevensgroeptype naar een objecttype. Wanneer een relatie gebruikt wordt om objecten aan elkaar te verbinden, zonder dat er eigenschappen over deze relatie worden vastgelegd, dan betreft dit de MIM-metaclass «Relatiesoort». | Een relatie is een associatie tussen twee of meer geo-objecttypen | In de wiskunde beschrijft een relatie het verband of de betrekking tussen objecten. Elke relatie is gedefinieerd over een aantal verzamelingen en verbindt, uit deze verzamelingen, de elementen die met elkaar in het bedoelde verband staan. Het aantal verzamelingen waarover de relatie is gedefinieerd, heet de plaatsigheid of ariteit van de relatie. De meest voorkomende relatie is de tweeplaatsige (binaire) relatie, die objecten in tweetallen aan elkaar koppelt. Het CMM beschouwd alleen binaire relaties.	| |
| groepering | Z | N | Deze relatie kan worden gebruikt om aan te kunnen geven welke Concepten, Waardetypen en andere gegevenstypen bij een Gegevensstructuur horen. | |
| classificatie | N	| Z | Classificatie wordt gebruikt om de betrekking tussen een Individu en een Concept aan te geven. De classificatierelatie wordt ook gebruikt om de links naar het metamodel te maken, en om de relatie tussen een Waarde en een Waardetype aan te geven.	| |
| aggregatie | Z<br/> Dit geeft aan dat het objecttype die doel is van de relatie een onderdeel is van het objecttype die de eigenaar is van de relatie | een associatie tussen een samengestelde klasse en een componentklasse (maakt deel uit van). Objecten van de deelklasse kunnen worden toegevoegd of verwijderd zonder dat de geheelklasse ophoudt te bestaan. | N | |
| specialisatie	| Een objecttype dat een generalisatie-relatie heeft naar een al dan niet abstract objecttype noemen we een specialisatie (van dat objecttype). | het verfijnen van een klasse (de zgn. superklasse) in onder- of subklassen. |	Z<br/> (Inverse van Generalisatie) "‘Zoogdier’ wordt dan een generalisatie of supertype van ‘hond’ genoemd. Andersom wordt ‘hond’ een specialisatie of subtype van ‘zoogdier’ genoemd." | |
| generalisatie | De typering van het hiërarchische verband tussen een meer generiek en een meer specifiek modelelement van hetzelfde soort, waarbij het meer specifieke modelelement eigenschappen van het meer generieke modelelement overerft. Dit verband is alleen gedefinieerd voor objecttypen en datatypen. Generalisatie tussen objecttypes: Een generalisatierelatie geeft aan dat bepaalde eigenschappen van een objecttype (vaak attribuutsoorten en/of relatiesoorten) ook gelden voor de gerelateerde objecttypen, én dat deze qua semantiek, structuur en syntax gelijk zijn. Generalisatie tussen datatypes: Het meer specifieke datatype brengt een verbijzondering aan in de vorm van een meer restrictieve definitie, of een meer restrictief patroon/formeel patroon. | N | Generalisatie is het terrein van subtypen (of subklassen) en supertypen (of superklassen). Generalisatierelaties kunnen niet alleen worden gedefinieerd tussen Concepten (zoals tussen ‘hond’ en ‘zoogdier’), maar ook tussen Attributen en Relaties. | Wezenlijk verschil: het wel of niet mogelijk zijn van generalisatie  tussen attributen en relaties. |	
| compositie | (Engels: composite): de eigenaar is volledig verantwoordelijk voor het beheer van het onderdeel. Als de eigenaar vervalt, dan vervallen automatisch ook de onderdelen mee. Het doel kan niet bestaan zonder de bron: het doel vervalt als de bron vervalt.	| een associatie die aangeeft dat een of meer klassen (componenten) onderdeel zijn van een andere klasse (compositieklasse), met als restrictie dat een component niet zelfstandig verder bestaat als de compositieklasse verdwijnt. | Compositie is het terrein van de deel-geheelrelaties. Merk op dat compositierelaties worden beschreven tussen Individuen, niet tussen Concepten. Het is een individuele tafel die bestaat uit een individueel tafelblad en vier individuele poten. Compositie-uitspraken die worden geformuleerd tussen Concepten, betekenen echter iets anders. Als er bijvoorbeeld wordt gezegd dat een tafel bestaat uit een tafelblad en drie of vier tafelpoten, dan betekent dat niet dat het begrip ‘tafel’ is opgebouwd uit het begrip ‘tafelblad’ en vier- of driemaal het begrip ‘tafelpoot’." | bij de MIM is compositie een 'aggregatietype' |
| karakterisatie | N | N | Dit zijn meta-relaties die gelden (relevant zijn) tussen een individu en een attribuutwaarde of een referentie naar een ander individu. Men kan bijvoorbeeld zeggen dat de Domtoren een hoogte heeft van 110 m. Hierbij wordt het individu ‘de Domtoren’ gekarakteriseerd door de waarde 110 m voor het attribuut hoogte. Deze karakterisatie zit bij een RDF-binding impliciet in de ‘triple’: een subject wordt gekarakteriseerd door een verzameling predicaat-objectparen. | |
| associatie | Z | relatie tussen twee klassen | Dit zijn ook relaties die worden beschreven tussen twee (verschillende) Individuen. De associatie-uitspraken die tussen Concepten worden geformuleerd, hebben een andere betekenis en een andere functie. Men kan bijvoorbeeld zeggen dat een Persoon één of meer Gebouwen kan beheren. Deze uitspraak legt een beperking op de mogelijke invullingen van de individuen die hieraan kunnen voldoen. Dit betekent bijvoorbeeld dat Jan een Persoon moet zijn (en bijvoorbeeld geen kanarie) en het Catshuis een Gebouw (en bijvoorbeeld geen IJsberg). Dit wordt dus geregeld via beperkingen. | |
| gegevensgroep | Een typering van een groep van gelijksoortige gegevens die voor een objecttype van toepassing is. Toelichting: Dit modelelement verzorgt de modelmatige aankoppeling van een gegevensgroeptype aan het objecttype waartoe een gegevensgroeptype onlosmakelijk behoort. De groep van gegevens is een kenmerk van een object. De gegevensgroep is een betekenisvol kenmerk van een objecttype. De gegevensgroep heeft altijd als type een gegevensgroeptype. | Een gevensgroeptype wordt gebruikt als de bij elkaar horende attributen een zelfstandig beheerde set aan gegevens betreft, het gegevensgroeptype. In tegenstelling tot het gestructureerd datatype horen de gegevens semantisch bij elkaar. Wat semantisch inhoud betreft zit een gegevensgroeptype dicht bij een objecttype, het zijn beide bij elkaar horende gegevens. Een gegevensgroep heeft echter geen identiteit en realiseert een eigenschap van een objecttype. | **N** | nader te bezien of het ontbreken van gegevensgroepen in de NTA problemen zou kunnen opleveren, als we gegevensgroepen in IMSOR zouden gebruiken. |




### Terminologie van klasses, typen en verzamelingen

| Term | MIM | NEN3610:2020 | NTA8035 | Opmerking |
|:-----|:----|:-------------|:--------|-----------|
| objecttype | De typering van een groep objecten die binnen een domein relevant zijn en als gelijksoortig worden beschouwd. | Z | Z | |	
| waardetype | Z | Type dat als waarde moet worden ingevuld (bij een attribuut) | Het begrip Waardetype moet in combinatie worden gezien met het begrip Waarde. Een Waarde verhoudt zich tot Waardetype zoals een Individu zich verhoudt tot Concept. Een Waarde is een instantie van een bepaald Waardetype en wordt erdoor geclassificeerd. | |	
| datatype	| Een beschrijving van de structuur waaraan een waarde, oftewel de data zelf, aan moet voldoen.	| specificatie van een waardedomein met operaties die zijn toegestaan op waarden binnen dit domein | Z | in de MIM wordt 'datatype' ook gedefinieerd aan de hand van de modelleerelementen die onder dit begrip vallen: primitief datatype, gestructureerd datatype, referentielijst, referentielijst element, etc. |

### Terminologie van gegevens en modellen

| Term | MIM | NEN3610:2020 | NTA8035 | Opmerking |
|:-----|:----|:-------------|:--------|-----------|
| gegeven | De betekenisvolle formulering van een waargenomen feit, waaraan een waarde kan worden toegekend. | De betekenisvolle formulering van een waargenomen feit, waaraan een waarde kan worden toegekend [MIM] | Gegevens zijn de digitale assets	| in de NTA8035 wordt onderscheid gemaakt in verschillende soorten gegevens: over aanwijsbare dingen in de werkelijkheid, gegevens gedefinieerd door gegevensstructuren (conceptuele modellen), of gegevens die zijn vastgelegd op een hoger niveau (meta model) |
| gegevensverzameling | Z | Z | Naast de gegevensstructuren zijn er gegevensverzamelingen (Engels: data sets), die individuele data bevatten volgens de gegevensstructuur. | hoewel de term niet is gedefinieerd in de NEN3610, wordt wel gezegd dat een 'registratie' een op nationaal niveau geidentificeerde en erkende gegevensverzameling is |
| gegevensmodel/gegevensstructuur | Z | Modellering van de werkelijkheid voor representatie in een digitale omgeving […], wordt opgesteld voor ICT-interoperabiliteit, voor gebruik door met name de ontwerpers, bouwers en beheerders van ICT-voorzieningen. | gedeelde abstracte weergave van (een deel van een) domein dat voor een specifiek doel wordt gebruikt | in de MIM wordt 'gegevensmodel' gebruikt als het gaat over logische of fysieke datamodellen. In de NEN3610 is 'gegevensmodel' een synoniem van 'logisch informatiemodel' en 'datamodel' - terwijl in de NTA8035 'datamodel' synoniem is voor 'gegevensstructuur', wat zij koppelen aan conceptuele modellen. |
| beperking	| Een constraint is een conditie of een beperking, die over een of meerdere modelelementen uit het informatiemodel geldt. | Z | Concepten kunnen Beperkingen hebben die het aantal waarden of de waarden zélf beperken. Ook attributen en relaties kunnen beperkingen hebben met betrekking tot hun bron-, doelconcepten (in het geval van relaties) of waardetype (in het geval van attributen). Beperkingen kunnen worden onderverdeeld in definiërende beperkingen en specificerende beperkingen. De eerste zijn per definitie altijd waar/relevant. De tweede zijn waar/relevant met een specifiek doel voor ogen.	| in de NEN3610 wordt gesproken over constraints, waarmee de beperkingen en condities die gelden voor een objecttype kunnen worden omschreven (in natuurlijke taal of OCL) |
| afleiding	| Z	| N	| Er zijn Afleidingen die vertellen hoe nieuwe waarden voor attributen of referenties voor relaties kunnen worden afgeleid uit bestaande waarden/referenties. Door deze regels te formaliseren (om te zetten in computerverwerkbare code) wordt dit onderdeel van een kennissysteem en kan ook de computer deze afleiding maken. | in de MIM wordt gesproken over afleiding bij het metagegeven 'indicatie afleidbaar':  Aanduiding dat gegeven afleidbaar is uit andere attribuut- en/of relatiesoorten. |
| Universe of Discourse	| het beschouwde domein	| beeld van de echte of hypothetische wereld dat binnen de context van een domein alles van belang omvat | N | |
| ontologie	| Met een ontologie bedoelen we een model waarin we betekenis geven aan de termen die in een specifiek domein worden gebruikt. In geval van het MIM metamodel betreft dit het MIM-domein zelf. We geven betekenis aan de termen door enerzijds een voor mensen leesbare definitie te koppelen aan een term (de "zachte semantiek") en anderzijds door relaties te leggen naar eerder gedefinieerde termen of relaties tussen termen in onze ontologie (de "harde semantiek"). | (definitie van NEN3610-LD profiel) een kennismodel van een specifiek kennisdomein in de werkelijkheid. Bevat een set regels, die gebruikt kunnen worden om extra kennis af te leiden uit gelinkte data. Met behulp van zo'n model kunnen computers begrijpen wat de data betekent en redeneren over data. | gedeelde, abstracte weergave van (een deel van) de werkelijkheid dat voor een bepaald doel moet worden weergegeven	| |
| subklasse	| Z	| Z | Z een subklasse is meestal een superklasse plus een of meer definiërende beperkingen die betrekking hebben op attributen en/of relaties die nog niet beperkt zijn voor de superklasse. | |
| subeigenschap	| N	| Z (in NEN3610-LD) | N | |	
| levenscyclus / levenscycli | Z | N | Z Gegevens betreffen de gehele levenscyclus van assets: programma van eisen, ontwerp, uitvoering, beheer en onderhoud en sloop, vervanging en renovatie, hergebruik (circulair). Ook kan het gaan om stadia in de levenscyclus van een netwerk of portfolio van assets als wegen en gebouwen, met hun systemen, bouwdelen, componenten en materialen. | |



