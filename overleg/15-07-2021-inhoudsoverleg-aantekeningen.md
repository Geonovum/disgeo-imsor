# Verslag overleg inhoudsgroep
15 juli 2021

## Agenda: 
Bespreken van de [aanzet tot een framework voor metadata](https://github.com/Geonovum/disgeo-imsor/blob/24ab15cc6b7560fdb0febaac9c66e56a6ee4507b/issues/60-metadata/metadata-framework.md). 

Aanwezig: Dick, Linda, Pano, Sandra, Marcel, Martijn, Gabriella

# Aantekeningen van het gesprek
Doel van metadata:
- naast 'gebruikers extra informatie geven' ook: bronhouders extra informatie geven
- vastleggen van brondocumenten en plaatsbepalingspunten
- meer algemeen: traceerbaarheid, audits kunnen doen
- automatisch controleren: geen slecht idee maar nu een stap te ver. we kunnen er naartoe groeien. 

Gerealiseerde kwaliteit bij instanties is belangrijk. Niet alleen geometrie of bv oppervlakte maar ook alle andere gegevens. 

kwaliteitsnorm = normkwaliteit = kwaliteitseis, deze termen worden door elkaar gebruikt.

Het theoretisch framework voor metadata moet gaan vertellen hoe we metadata gaan vastleggen. 

Onze onderverdeling in 3 niveaus is goed. Ook de tabel die we nu hebben op IM niveau is in de goede richting. 

Men wil per objecttype kwaliteitsnormen kunnen vastleggen, maar ook op hoofdgroepniveau al onderscheid kunnen maken. Aan reÃ«le objecten worden meer eisen gesteld dan aan resp. functionele, registratieve en geografische objecten.

Datasetniveau: voor informatieproducten. Op zich buiten scope, maar in het framework wel meenemen zodat anderen weten welke metadata ze moeten opnemen als ze informatieproducten publiceren.

MIM kwaliteit splitsen is een goed idee. Hierbij [**NORA gegevenskwaliteit**](https://www.noraonline.nl/wiki/Raamwerk_gegevenskwaliteit) meenemen. Misschien kunnen we de NORA kwaliteitsaspecten als sub van MIM kwaliteit opnemen. Het zal niet 100% passen, maar hiernaar kijken. 

**Authorisatie** als metadata aspect: het is nog de vraag waar je dat vast moet leggen. Het is wat anders dan verantwoordelijke voor een informatieproduct (bij dataset) en wat anders dan verantwoordelijke (bronhouder) voor dataproductie. 

Deze drie zaken niet verwarren:
- formele verantwoordelijkheid
- iets mogen muteren - raakt aan architectuur
- wie (welke specifieke bronhouder) iets gewijzigd heeft (provenance)

Authorisatie moet samen met architectuur nader uitgezocht worden. Het is een procesgegeven dat normaliter niet in een informatiemodel thuis hoort. 

Historie hebben wij even buiten beschouwing gelaten omdat het een onderwerp op zich is, maar het valt wel onder het onderwerp metadata.

Topologie-regels zijn gegevensregels,  geen metadata.

Metadata op instantieniveau is misschien nog het lastigst in een framework te vatten. Misschien geometrie, bouwjaar, oppervlakte als eerste pakken, omdat deze in de BGT + BAG al het meest zijn uitgewerkt.